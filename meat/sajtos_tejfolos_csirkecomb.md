# Sajtos tejfölös csirkecomb

## Hozzávalók 6 személyre:
*  db egész csirkecomb (alsó + felső)
* 8 púpozott ek liszt
* 1 csapott ek só
* 1 púpozott tk pirospaprika
* 1 mk majoranna
* 1 mk bors
* késhegynyi őrölt kömény
* 3(-4) gerezd fokhagyma
* 1 nagy fej vöröshagyma
* 20-25 dkg reszelt füstölt sajt (füstölt eidami)
* 1-2 nagy doboz tejföl (tepsi, vagy tál méretétől függően)
* 4-5 ek olaj (én olívaolajat használok)
* vaj tepsi kikenéséhez

## Elkészítés:
* A lisztet összekeverjük a fűszerekkel, a sóval és a zúzott fokhagymával.
* Egy nagyobb tűzálló tálat, vagy tepsit kikenünk vajjal.
* A csirkéket egyenként megmártjuk a fűszeres lisztben, majd a kivajazott tálra fektetjük őket, szépen egymás mellé.
* A maradék fűszeres lisztet egyenletesen rájuk szórjuk.
* A megtisztított, megpucolt vöröshagymát egyenletesen rákarikázzuk a lisztes csirkére.
* Az egésznek a tetejére szépen rászórjuk a reszelt sajtot
* A tejfölt elkeverjük az olajjal, tehetünk bele fokhagymát. Meglocsoljuk vele a csirkét.
* A tálra alufóliát borítunk és előmelegített, forró sütőben (kb. 200°C-on, gázsütőn 4-es fokozat) 50 percig sütjük, majd levesszük róla a fóliát és további 20 percig pirítjuk.
Megj.:
össz egy óra sütés kicsit kevés volt
kell a 2 nagy doboz tejföl, akár több is
hatalmas tepsi kell
sajtból lehet kicsivel több
